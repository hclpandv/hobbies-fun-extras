## By Gaurav Tripathi

```
Machhliyan badi bheeshan desh bhakt hoti hain... 
Wo desh tyagne se pran tyagna behtar samajhti hain.

Aur unka desh... Pani.. 
Jhelta hai Prakriti ki mar..Unhe dene ko adhikar..Jivan ka adhar..

Pani ko nahi matlab Machhliyo ke rang se, Jati se, ling se, Dharma se..
Pani nahi mangta Machhliyo se koi praman patra..

Machhliyan nahi hoti hain sawdhan gane ko Rashtra gan.. 
Pani ka nahi hota hai koi Rashtriya dhwaj..Pani nahi leta hai koi Machhliyon se tax..

Pani bas chahta hai ki Machhhliyan rahen..
Aur Unke sath rahe Muge, Kekde, kachhuwe, Samp.. Chhide Sahjevan ka alap...
Machhliya nahi deti apni desh bhakti ka praman, Desh me rahte hue... 

Magar wo jee nahi pati hain Dekh ke bahar...
```
